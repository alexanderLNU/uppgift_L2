## Kapitel 2 - Tabell - Namngivning

| Namn + förklaring                    | Reflektion och regler från Clean Code                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                          |
| ------------------------------------ | ---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| `hasSameWeightAs(otherWeight)`       | **Use Intention-Revealing Names:** Jag tycker min metod är intentionsförklarande på så sätt att jag byggt metodnamnet som en mening för att man enkelt ska förstå intentionen. Jag tycker intentionen blir tydlig då det på svenska blir i huvudet: X "har samma vikt som" Y. Det går även lite hand i hand med **Avoid Disinformation** tycker jag då metoden, enligt mig, tydligt genom sitt namn visar på att det är en jämförelse huruvida en vikt har samma vikt som en annan.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            |
| `addWeight(weight)`                  | **Avoid Disinformation:** Jag tycker att jag tänker rätt och använder rätt namn men att det trots detta skulle kunna leda till att jag lägger falska ledtrådar som boken beskriver det. Efter lite reflektion tror jag att vissa kan tolka det som att man "Plussar ihop/adderar vikter" med varandra, och vissa kan tolka det som att du adderar en vikt in i en samling till exempel. Jag skulle kunna använda ett extremt tydligt metodnamn som exempelvis addToTheWeightManager() eller addWeightToWeightManager() eller addToCollection() beroende på hur man vill göra. Jag säger inte att dessa variabelnamn är perfekta då jag fortfarande lär mig, men jag kan dra slutsatsen att jag kan specificera mer tydligt i metodnamnet och inte bara förlita mig på kommentarer. Det är ju dock viktigt som boken visar upp att extremt långa variabelnamn blir svårt att utläsa skillnader på, det är något man måste träna på och refaktorera löpande enligt mig. **Use Searchable Names:** Som boken beskriver kan enbokstavliga namn och konstanter med nummer ha ett problem med att de är svåra att hitta. Tvärtom tycker jag att det blir enkelt att exempelvis CTRL+F "add" då man vet vad man söker efter och kan enkelt då navigera sig till denna metod.                                                                                                                                                                                                                          |
| `getAverageWeight(weightUnit = 'g')` | **Make Meaningful Distinctions/Use Pronouncable Names:** Som boken förklarar så är det ibland lockande att ändra ett namn på ett godtycligt sätt och jag kan ibland komma på mig själv med detta, till exempel att man lägger till "1" eller "First" eller dylikt. Jag tycker att jag hållt mig undan det bra i detta projektet dock! Lite längre ner förklarar författaren att det inte är något fel med att använda till exempel "the" så länge de bidrar med något meningsfullt. När jag började koda skrev jag alltid "the" i nästan alla metoder och nu gör jag inte det i samma utsträckning då det inte bidrar med utökad meningsfullhet oftast. Jag ville ta denna metod som exempel på den gamla versionen av mig troligen hade skrivit: "getTheAvarageWeightInTheCollection()" eller dylikt. Så det känns kul att märka sådana förb'ättringar när man reflekterar över sin kod så här 1 år senare. **Avoid Encodings:** Jag tycker ändå att jag hållit mig bra efter denna principen. Jag försöker alltid ge mina variabler namn som blir övertydliga vad det handlar om. Jag använder oftast mer "vanligt språk" i mina variabler och det kan också ärligt talat ses som en svaghet för att ibland går jag ifrån vissa standard variabelnamn som exempelvis 'value' och döper om det till vad det faktiskt är för värde. För mig blir det en styrka men jag tror att erfarna programmerare kanske hellre ser typiska variabelnamn istället för mina övertydliga som jag bedömer de. |
| `WeightManager()`                    | **Don't Be Cute:** Jag tycker att min klass WeightManager följer detta väl. Som de beskriver i boken så ska man välja "Clartity" över "Entertainment Value" och jag visste inte riktigt vad jag skulle kalla klassen initialt men enligt mig så lever den upp till detta. Den använder två konkreta ord som inte är slang eller konstiga termer. Jag citerar boken: "Say what you mean. Mean what you say." tycker jag passar bra in här, speciellt eftersom min andra klass heter Weight så blir det extra tydligt att detta är WeightManager. De båda klasserna kompletterar varandra i sina namn för att förstärka ännu mer vad vardera fyller för funktion. **Class Names:** Här går det att rikta stark kritik mot mig dock. Literatturen beskriver tydligt att ord som "Manager" ska undvikas. Jag har helt enkelt valt detta classnamnet i ren okunskap och det är något jag tar med mig till framtiden. Liten besvikelse på mig själv men iv lär oss hela tiden.                                                                                                                                                                                                                                                                                                                                                                                                                                                                                                                       |
| `eraseAllWeights()`                  | **Method Names:** Denna är jag ändå nöjd över, inte för att den är avancerad eller så men för att den, enligt mig, har just den principen som litteraturen påpekar är viktig. Boken tar upp att meotdet ska vara verb eller verb-fras-aktiga namn och det tycker jag min metod har. Det finns säkert fler passande namn för en sådan här metod men jag är ändå nöjd och hoppas kunna, i framtiden, har mer sådana här konsekventa metodnamn och inte sväva iväg för mycket. Som boken tar upp med så ska man generellt sätt använda "get", "set" och "is". Det gör jag till stor del men inte alltid, hoppas att det blir en vana det med och bara går per automatik!                                                                                                                                                                                                                                                                                                                                                                                                                                                                                                                                                                                                                                                                                                                                                                                                                          |

## Kapitel 2 - Kort Reflektion

Jag tror att genom tid och övning kommer jag att bli duktigare på att skriva kod med bra kvalitet, samtidigt även bli bättre på att se vilka misstag jag gör. Jag är övertygad om att flera kodkvalitets-misstag görs som jag inte märker heller eller riktigt vet om. Jag kan så klart inte lista alla här heller men vad jag menar är att ju bättre man blir, ju mer kritisk tror jag man blir med och kan förbättra mer. Jag tycker detta kapitlet gör att man funderar en, två eller till och med tre gånger på koden man skrivit om namnet verkligen är korrekt/bra, det är lätt att fastna för mycket och till slut bli osäker på alla namn. Även om jag påpekat mycket brister så tycker jag ändå att många av mina metoder har bra namngivning. Oavsett hur bra eller dåligt det gått så känner jag ändå att man fått upp ögonen mer för att se till att det ska vara bra namngivningar, även om man kanske inte alltid lever upp till det.

## Kapitel 3 - Tabell - Metoder/Funktioner

| Metodnamn                           | Antal rader | Reflektion                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   |
| ----------------------------------- | ----------- | ---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| `fromTextInput(userInput)`          | 17          | I syfte att lära mig och faktiskt ta åt mig av det som kan bli bättre har jag försökt hitta så mycket kritik som möjligt. **Do One Thing:** Boken tar upp exempel på funktioner som gör mer än 1 sak. De berättar att funktioner ska bara göra en sak och göra det bra. Min metod gör mer än så då jag validerar i funktionen och detta är något jag gör i de allra flesta bara för att det blivit en vana från kurser förra året. Jag tänker att det ska vara så, men boken har gett mig en ordentlig tankeställare. Men utöver det så gör den annat som att bearbeta stringen och även omvandlar till nummer. Sedan i slutet returnerar den en Weight-instans. Det känns som att denna kan brytas ner till fler funktioner istället för att göra allt själv. Jag borde definitivt endast använda valideringsfunktioner som blir samlat helt enkelt för all validering och ma nkanske hade kunnat göra så att en egen metod tar hand om exempelvis omvanlingen, kanske till och med matchningen? Hur som helst, dela ut detta till mindre små uppgifter och istället ha fler funktioner för att följa just det som boken tar upp att en funktion gör en grej och gör den bra. Jag tror att som nybörjare fokuserar man på att få saker att funka, och så är man nöjd där. Men i och med denna kursen har man börjat fundera mer på att de valen man faktiskt gör påverkar och betyder något, man måste tänka längre än att bara få det att fungera. **Function Arguments:** Ska jag säga något positivt får det väl vara att mi nmetod bara har ett enda argument som boken kallar (monadic). Denna metod gör precis det som boken tar upp att det transformeras och returneras vilket jag kan se som något positivt i alla fall. Men sammanfattningsvis är detta en metod som gör alldeles för mycket och jag bör i framtiden tänka mer på att en funktion har en uppgift. |
| `getTotalWeight(weightUnit = 'g')`  | 12          | **Do One Thing:** Utan att upprepa mig för mycket är det samma problem här att metoden gör flera olika saker. För att inte upprepa mig för mycket så borde jag åter igen bryta ut de olika delarna i mindre metoder. **One Level Of Abstraction Per Function:** Detta kan sägas på fler metoder men jag motiverar det på denna. Till exempel så konverterar oich summerar metoden vilket är low-level, och till exempel som tidigare nämnt görs validering som är higher-level. Det gör att metoden inte ligger på samma abstraktionsnivå genom hela. Det som behöver göras för att hålla samma abstraktionsnivå är det som många av mina metoder behöver - brytas ut till fler och midnre metoder med en uppgift vardera.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   |
| `getAverageWeight(weightUnit ='g')` | 12          | **Error Handling Is One Thing:** Jag vill bara inleda med att boken tydligt förklarar att funktioner som hanterar fel ska inte göra någonting annat. Det är alltså fel, som tidigare påpekat att jag har detta med i nästan alla mina funktioner. Men jag vill ändå belysa detta för jag tycker min felhantering är bra och den hanterar de fel som vi vill fånga upp i ett tidigt skede. Jag har liksom inte blandat in den i allt det andra. Kortfattat för denna metod/funktion så behöver den också brytas ut i mindre för att kunna följa principen om "Do One Thing".                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                  |
| `getLightestWeight()`               | 12          | Jag vill inte upprepa samma saker på varje metod därför låter jag mycket av texten ovan stå till svar för samtliga metoder. **Reading Code From Top To Bottom: The Stepdown Rule:** Boken förklarar att vi vill att koden ska läsas som ett top-down narrativ. jag tycker ändå koden här kan få godkänt ur det perspektivet i och med att det först checkas ifall vår manager/collection har vikter i sig och går sedan vidare ner, det finns ändå en stegring som enligt mig är logsik topp-down och den är enligt mig ändå lätt att förstå och följa allt eftersom den går ner. Återigen kan man separera ut logik i min metod ut i andra. **Have No Side Effects:** Boken förkalrar att sidoeffekter är som lögner, att funktionen lovar något men också gör någonting som är "gömt". Jag anser att mina funktioner (både lighest och heaviest) ändå lever upp till detta då inget förändras.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                             |
| `getHeaviestWeight()`               | 12          | **Don't Repeat Yourself:** Jag tänker så här, precis som boken tar upp så säger de ordagrant att duplication kan vara roten till allt ont inom mjukvara. Det låter kanske mer dramtiskt än min modul men detta gäller egentligen båda mina sista metoder jag nnämner här (lightest och heaviest). Eftersom de i princip ser exakt likadana ut bör det kunna gå att ha en metod som är mer generell. För det som händer nu är att jag i princip har exakt samma kod två gånger och man vill ju alltid försöka refaktorera och minska mängden kod för samma resultat. I så fall hade jag inte behövt duplciera samma typ av kod. **Command Query Separation:** Som jag tagit upp är dessa två metoder mycket lika och ingen av de förändrar något tillstånd, de returnerar ett värde.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                          |

## Kapitel 3 - Kort Reflektion

Tycker att jag reflekterat löpande i min tabell men vi kan väl dra slutsatsen att det finns mycket att jobba på. Även fast jag är mer medveten i och med litteraturen som är i kursen så kommer det nog ta en hel del tid innan man följer dessa principer på ett optimalt sätt. Jag tänker att min målsättning blir att bli lite bättre för varje projekt, två steg fram och ett tillbaka! Jag tror mitt största fokus borde ligga på att när jag gjort en metod/funktion så kan jag fundera på om den går att dela upp i mindre bitar. Att alltid försöka ha med det tänket även om man tycker att det är ont om tid och man vill få det att fungera. Känns som att jag hade uppnått bättre resultat om jag refaktorerade löpande istället för att "bli klar" och sedan börja kolla på det med ett kritiskt öga.

## Avslutande reflektion på helheten

Det har varit mycket mer utmanande än jag trodde att upprätthålla en god kodkvalitet och man märker verkligen att det inte finns något tak i denna profession på så sätt att det aldrig kommer vara perfekt och att det alltid kan bli bättre. Som jag nämnde tidigare tror jag att man ska försöka börja skifta fokus från att det bara ska funka till att det ska vara enklare att underhålla, ändra i och inte samla för mycket logik på ett och samma ställe som jag tenderar att göra. Även tänka mer på **Don't Repeat Yourself** när jag har metoder som har mycket av samma kod. Jag tror det blir så lätt att man har sitt sätt att srkiva på, man tänker att man ska få med allt, få det att fungera så man får lite tunnle-vision och kollar inte kritiskt på det. Ibland behöver nog någon annan kolla på ens kod för att man ska öppna upp ögonen för det. En reflektion jag gjort med är att man ibland kan se brister i andras kod, som man säkert gör själv utan att tänka på det.

Trots mycket brister så tycker jag ändå att min namngivning är bra, jag känner mig ändå bekväm där att hitta ord eller uppbyggnader som gör det logiskt i sammangänget och hjälper till lite mer att förstå vad som är vad. **Intention-reavealing names** och **searchable names** är något jag känner mig ganska nöjd kring. Det finns garanterat brister och jag kan utvecklas mycket mer men för att lyfta fram något positivt så är det dessa.

Jag tar med mig att jag kanske borde ha en mapp för errors eller en error-fil som löser allt vad gäller felhantering. **Do One Thing** kan verka simpelt men det är otroligt lätt att köra in för mycket logik i en och samma funktion eller till och med fil.

Jag tycker ändå jag gjort flera lärdomar och påpekar de i mina tabeller. Det känns som att **Clean Code** är något som alla måste jobba med, även de bästa. Men målet blir att försöka fokusera på att ha fler metoder, samt att de är specieliserade på det de ska göra och inte trycka in olika nivåer i samma funktion. Jag hoppas kunna se framsteg på detta, även om det blir små framsteg.
